## ΠΡΟΣΩΠΙΚΑ ΣΤΟΙΧΕΙΑ:

### Φωτεινή Παλλίδου
### ΑΜ: Π2014201
### [Github Profile](https://github.com/p14pall/)

| Εβδομάδα* | Παραδοτέο |
| --- | --- |
| <a href="#P-1">1</a> |<a href="#P-1">	Φορκ του αποθετηρίου και δημιουργία της σελίδας της αναφοράς με τα προσωπικά στοιχεία σας, της σύνοψης με αυτόν τον πίνακα περιεχομένων, και συγγραφή της εισαγωγής με περιγραφή των αναγκών και των στόχων σας για το αντίστοιχο μάθημα* </a> |
| <a href="#P-2">2</a> |<a href="#P-2"> Βιογραφικό </a> |
| <a href="#P-3">3</a> |<a href="#P-3"> Αίτημα ενσωμάτωσης στην ιστοσελίδα </a> |
| <a href="#P-4">4</a> |<a href="#P-4"> Άσκηση γραμμής εντολών </a> |
| <a href="#P-5">5</a> |<a href="#P-5"> Συμμετοχικό περιεχόμενο  </a> |
| <a href="#P-6">6</a> |<a href="#P-6">  Άσκηση γραμμής εντολών </a> |
| <a href="#P-7">7</a> |<a href="#P-7">  Βιογραφικό </a> |
| <a href="#P-8">8</a> |<a href="#P-8"> Αίτημα ενσωμάτωσης στην ιστοσελίδα  </a> |
| <a href="#P-9">9</a> |<a href="#P-9"> Άσκηση γραμμής εντολών </a> |
| <a href="#P-10">10</a> |<a href="#P-10"> Συμμετοχικό περιεχόμενο </a> |
| <a href="#P-11">11</a> |<a href="#P-11"> Άσκηση γραμμής εντολών  </a>|
| <a href="#P-12">12</a> |<a href="#P-12"> Τελική αναφορά  </a> |

## <a name="P-1">Παραδοτέο 1:</a>
Μετά την πρώτη επαφή που είχαμε, μέσα από το μάθημα Επικοινωνία Ανθρώπου Υπολογιστή, με το github, επιθυμώ μέσα από το μάθημα της Τεχνολογίας Λογισμικού να εμβαθύνω και να μάθω καλύτερα τον τρόπο λειτουργίας του. Είναι μία από τις βασικές πλατφόρμες ανάπτυξης λογισμικού και ένα από τα χαρακτηριστικά του είναι ότι μπορούμε να γράφουμε έναν κώδικα σε τμήματα, να διαγράφουμε, να προσθέτουμε, να κάνουμε αλλαγές. Είναι πολύ χρήσιμο για την εκπόνηση της συγκεκριμένης εργασίας που έχουμε να βγάλουμε εις πέρας. Το μάθημα ευνοεί στην καλύτερη κατανόηση της θεωρίας και της σχεδίασης συστημάτων ανάπτυξης λογισμικού μέσω τεχνολογιών. Μέσα από την παρακολούθηση της θεωρίας και των εργαστηρίων, ο στόχος, που είναι η βελτίωση ενός φοιτητή, θα είναι πιο εύκολος. 

---

## <a name="P-2">Παραδοτέο 2:</a>
[Το βιογραφικό μου](https://p14pall.github.io/online-cv/)     
[Το αποθετήριο του βιογραφικού](https://github.com/p14pall/online-cv)      

---

## <a name="P-3">Παραδοτέο 3:</a>
Για την διεκπεραίωση του 3ου παραδοτέου επέλεξα να προσθέσω την ανακοινώση "Ανακοίνωση σχετικά με τις προκηρύξεις φοιτητικής κινητικότητας 2021-2022 & κινητικότητας προσωπικού 2020-2021" στην ιστοσελίδα, η οποία δημοσιεύτηκε στις 19-11-2020. Μετά την λήψη του green light στο issue, προχώρησα στην δημιουργία του αρχείου **.md** με το περιεχόμενο της ανακοίνωσης.

[Issue #158](https://github.com/ioniodi/sitegr/issues/158)  
[Αποθετήριο αιτήματος](https://github.com/p14pall/sitegr/tree/2014201)  
[Pull request](https://github.com/ioniodi/sitegr/pull/169)

---

## <a name="P-4">Παραδοτέο 4:</a>

Λόγω covid και του αποκλεισμού στη μόνιμη κατοικία, δεν υπήρχε διαθέσιμος υπολογιστής που να έχει μνήμη για την υπηρεσία των linux. Οπότε η περιγραφή είναι θεωρητική. 
Εφόσον τρέχει το terminal, είναι απαραίτητη η εγκατάσταση των πακέτων που απαιτούνται για το συγκεκριμένο παραδοτέο. Με την εντολή ntfy send “Hello” βλέπουμε την πρώτη ειδοποίηση. Στη συνέχεια, με την εντολή notify-send --urgency=LOW “Welcome to ntfy” θέτοντας στη μονάδα urgency το LOW ενώ με την εντολή notify-send --urgency=CRITICAL“Let’s do notifications”  θέτοντας στη μονάδα urgency το CRITICAL, παρατηρούμε ότι αλλάζει εικονίδιο πριν από το κείμενο. Με την εντολή ntfy done sleep 10 ρυθμίζεται ένας χρονοδιακόπτης 10 δευτερολέπτων. Μετά το πέρας των 10 δευτερολέπτων, εμφανίζεται η αντίστοιχη ειδοποίηση.


### **Απαντήσεις στο Quiz 4**  
**Γιατί υπάρχει αντίσταση απέναντι στις νέες γλώσσες προγραμματισμού υψηλού επιπέδου; Να δώσετε ένα παράδειγμα από την δική σας εμπειρία.**  
Οι νέες γλώσσες προγραμματισμού υψηλού επιπέδου δεν μπορούν να προσαρμοστούν στα δεδομένα που ισχύουν για τις παλαιότερες γλώσσες. Οι χρήστες μπαίνουν στη διαδικασία να αλλάξουν τον τρόπο που έχουν μάθει να προγραμματίζουν καθώς η αντίσταση από τις νέες γλώσσες προγραμματισμού είναι αντιληπτή. Από τη δική μου εμπειρία μπορώ να αναφέρω ένα παράδειγμα γλώσσας προγραμματισμού υψηλού επιπέδου, τη C, η οποία διαφέρει από τις προηγούμενες γλώσσες στον τρόπο γραφής.

**Προγραμματίζουμε την ιστοσελίδα της σχολής χωρίς στυλ και ετικέτες! Πέτυχε την πρόβλεψη του ή εμείς κάνουμε κάτι διαφορετικό από τον συνηθισμένο προγραμματισμό ιστοσελίδας;** 
Η προσέγγιση είναι τελείως διαφορετική σε σχέση με την πραγματικότητα, διότι η χρήση των ετικετών και των ετικετών και των ιστοσελίδων είναι απαραίτητη. Πιο συγκεκριμένα, δεν επιθυμούμε απλά τον προγραμματισμό σε HTML αλλά χρησιμοποιούμε CSS.

**Προγραμματίζουμε την ιστοσελίδα της σχολής με κείμενο. Γιατί πέφτει τόσο έξω στην πρόβλεψη του;**  
Είναι λογικό να πέφτει έξω στην πρόβλεψη, διότι ο προγραμματισμός μιας ιστοσελίδας μόνο με κείμενο προβλέπει ένα στυλ που δεν είναι ιδανικό, καθώς δεν εμφανίζονται ετικέτες και ιστοσελίδες.

**Ποιος είναι υπεύθυνος για το προγραμματιστικό δόγμα των ημερών μας και πως θα μπορούσαμε να σκεφτούμε με νέους τρόπους;**  
Υπεύθυνοι για το προγραμματιστικό δόγμα των ημερών είναι οι προγραμματιστές που έχουν διδάξει τον τρόπο και τις μεθόδους στις προηγούμενες γενιές. 


## <a name="P-5">Παραδοτέο 5:</a>



**A1**


Εικόνα 1): Active Badge


Eικόνα στο site: https://github.com/p14pall/sitegr/blob/2014201/assets/images/active-badge.jpg

Aποθετήριο εικόνας: https://github.com/p14pall/_gallery/blob/master/active.badge.md

Πληροφορίες: Η πρώτη εικόνα που έχω επιλέξει από το βιβλίο "Προγραμματισμός της διάδρασης" είναι η Active Badge. To Active Badge είναι ένα από τα πρώτα συστήματα εντοπισμού θέσης σε εσωτερικό χώρο. Εκπέμπει υπέρυθρα σήματα τα οποία επιτρέπουν στους αποδέκτες των τοπικών υποδομών να εντοπίσουν το σημείο που βρίσκεται ο χρήστης εντός του κτιρίου.

Εικόνα 2): App


Eικόνα στο site: https://github.com/p14pall/sitegr/blob/2014201/assets/images/app.png

Aποθετήριο εικόνας: https://github.com/p14pall/_gallery/blob/master/app1.md

Πληροφορίες:  Η δεύτερη εικόνα που έχω επιλέξει από το βιβλίο "Προγραμματισμός της διάδρασης" είναι η App. To App είναι μια εφαρμογή επεξεργασίας εικόνας που αποσκοπεί να έχει τη δική τους γραφική διεπαφή με τον χρήστη, αφού το κυρίαρχο λειτουργικό σύστημα της εποχής MS-DOS δεν είχε ακόμη γραφική διεπαφή, με αποτέλεσμα να υπάρχει μεγάλη ασυνέπεια ακόμη και σε οριζόντιες λειτουργίες (π.χ., παράθυρα, αποθήκευση, κτλ.) ανάμεσα στις διαφορετικές εφαρμογές.

### **Απαντήσεις στο Quiz 5**  
**Ποια είναι η χρησιμότητα του προγραμματισμού στον συστημικό τρόπο σκέψης με παράδειγμα πέρα από αυτό που περιγράφει ο Alan Kay;**
Ο προγραμματισμός είναι το μέσο με το οποίο επικοινωνούμε με τον υπολογιστή με τη χρήση εντολών. Είναι πολύ σημαντικό οι εντολές αυτές να χρησιμοποιηθούν σωστά, με τη σωστή σειρά. Είναι ιδιαίτερα σπουδαίο να επισημάνουμε πως καμία εντολή δεν είναι περιττή ή πλεονάζουσα όταν αυτή δίνει κατευθυντήρια βήματα. Στο παράδειγμά του ο Kay, αποτυπώνει τη λογική της κωδικοποίησης. Παρόμοιο παράδειγμα, είναι η εκπαίδευση προγραμματισμού με εκφράσεις της απλής γλώσσας για ένα καθημερινό παράδειγμα για τη σταδιακή και συστηματική εκμάθηση της λογικής και του τρόπου σκέψης του προγραμματισμού. 

**Για ποιο λόγο κατασκευάζουμε συνήθως το λογισμικό σε επίπεδα και με ποια κριτήρια ορίζουμε τον προγραμματισμό σε κάθε ένα από αυτά;**
Ο λόγος που το λογισμικό χωρίζεται σε επίπεδα είναι διότι ο προγραμματισμός διαφέρει ανάλογα με τα προγράμματα επιπέδου. Τα προγράμματα χαμηλού επιπέδου δεν μπορούν να εκτελέσουν εντολές που δεν μπορούν να καταλάβουν. Ο τρόπος που λύνεται το πρόβλημα είναι η επιλογή της κατάλληλης γλώσσας.

**Γιατί το σύγχρονο λογισμικό έχει τόσες πολλές γραμμές κώδικα και πως θα μπορούσε να αλλάξει σε κάτι πιο συμπαγές;**
Το συμπέρασμα του Kay για την ποσότητα του κώδικα είναι πως όσο υψηλότερο το επίπεδο της γλώσσας προγραμματισμού, τόσο λιγότερος ο χρόνος και ο κόπος που απαιτείται για τον προγραμματισμό. Είναι σημαντικό να σημειωθεί πως η κάθε γλώσσα απαιτεί ικανοποιητικό χρόνο και κατάλληλη ενασχόληση για τον εντοπισμό σφαλμάτων.

**Ποιές είναι οι σημαντικές ιδέες στο λογισμικό που χρησιμοποιεί ο Alan Kay και πως διαφέρουν από αντίστοιχα σύγχρονα λογισμικά με αντίστοιχες δυνατότητες;**
Οι ιδέες στο λογισμικό που έθεσε ο Kay διαφέρουν σε σχέση με τα σύγχρονα λογισμικά. Είναι ο άνθρωπος που θέσπισε τη σχεδίαση με αντικειμενοστρεφή προγραμματισμό και καθιέρωσε τα διαδραστικά γραφικά. Συγκριτικά με τα αντίστοιχα σύγχρονα γραφικά, διαφέρει η εικόνα των γραφικών αλλά και γενικότερα το σύνολο των περιορισμών.

## <a name="P-6">Παραδοτέο 6:</a>

### **Βήματα Διαδικασίας**

Εφόσον τρέξει το terminal, έπρεπε να κατεβάσω τα απαραίτητα εργαλεία για να καταφέρω να απαντήσω στα απαραίτητα ερωτήματα. Έγινε, λοιπόν, η εγκατάσταση του sudo apt-get install mosquitto και sudo apt-get install mosquitto-clients, καθώς έχω επιλέξει το mqttwarn. Έπειτα, η διαδικασία είναι η εξής:

    • Εκτέλεση της εντολής asciinema rec -i 0.2    
    • Εκτέλεση της εντολής mosquitto
    • Ενεργοποίηση plugin
    • Εκτέλεση εντολής mqtt_sub -h localhost -t test
    • Εκκίνηση και εγγραφή σε topic 
    • Εγκατάσταση εφαρμογής MQTT Client
    • Εκτέλεση εντολής ifconfig και εντοπισμός της IP
    • Ορίζω νέο topic και εκτελώ την εντολή  mqtt_pub -h localhost -t τεστ -m "Hello"
    • Εκτέλεση εντολής exit
Με αυτό τον τρόπο έχω τη δυνατότητα να λαμβάνω μηνύματα και ειδοποιήσεις κατευθείαν στον server μου. Έχω επιλέξει συσκευή server το android κινητό μου.


### **Απαντήσεις στο Quiz 6** 

**Είναι χρήσιμα στην πληροφορική τα μαθήματα των μαθηματικών που κάνατε στο 1ο έτος και γιατί;**
Τα μαθηματικά που διδαχθήκαμε στο πρώτο έτος έιναι πάρα πολύ χρήσιμα για τον κλάδο της πληροφορικής. Πιο συγκεκριμένα, τα διακριτά μαθηματικά είναι ο κορμός για την κατανόηση και τη δημιουργία των αλγορίθμων. Οι έννοιες και ο μαθηματικός συμβολισμός των διακριτών μαθηματικών χρησιμεύουν στη μελέτη και την περιγραφή αντικειμένων και προβλημάτων διάφορων κλάδων της επιστήμης υπολογιστών, όπως οι υπολογιστικοί αλγόριθμοι, οι γλώσσες προγραμματισμού, η κρυπτογραφία, η αυτοματοποιημένη απόδειξη θεωρημάτων και η ανάπτυξη λογισμικού. Από την άλλη πλευρά, υλοποιήσεις σε υπολογιστές εφαρμόζουν τις ιδέες των διακριτών μαθηματικών σε πραγματικά προβλήματα.

**Είναι η πληροφορική επιστήμη ή κλάδος των μηχανικών; ποια είναι τα κριτήρια για να ανήκει σε κάποιον από αυτούς τους κλάδους;**
Η επιστήμη της πληροφορικής και ο κλάδος των μηχανικών είναι δύο διαφορετικά αντικείμενα. Οι μηχανικοί είναι αυτοί που θα σχεδιάσουν ένα έργο το οποίο θα κατασκευαστεί αργότερα από υλικά. Η πληροφορική από την άλλη, κατασκευάζει λογισμικό και εφαρμογές χρησιμοποιώντας ψηφιακή τεχνολογία. Ωστόσο, οι δύο κλάδοι συναντώνται όταν αναφερόμαστε σε μηχανικούς υπολογιστών, καθώς αυτός ο τομέας των μηχανικών απαιτεί την επιστήμη των υπολογιστών. Αυτό συμβαίνει διότι είναι υπεύθυνοι για την κατασκευή επεξεργαστών, πλακετών και γενικότερα  αντικείμενα που είναι άμεσα συνδεδεμένα με την επιστήμη της πληροφορικής, επομένως χρειάζονται τη γνώση για το πώς λειτουργεί το καθένα. Συμπερασματικά, αν και ο κλάδος της πληροφορικής ασχολείται με τον ψηφιακό κόσμο, ενώ ο κλάδος της μηχανικής με τον υλικό, υπάρχει μία κοινή γραμμή για το πάντρεμα των δύο αντικειμένων. 


**Γιατί οι περισσότεροι δεν μπορούν να καταλάβουν τις ιδέες του Νταγκλας Ενγκελμπαρτ για την διάδραση με ψηφιακά συστήματα;**
Οι ιδέες του Νταγκλας Ενγκελμπαρτ ήταν πρωτοπόρες και χαρακτηρίστηκαν αμφιλεγόμενες. Αυτό συνέβη διότι το όραμά του ήταν να βελτιστοποιηθούν η επικοινωνία και η συνεργασία ανθρώπου υπολογιστή. Έτσι, δημιούργησε το Online System, το οποίο δεν έγινε αμέσως αποδεκτό, διότι δεν μπορούσε κανείς να κατανοήσει πως οι αλληλεπιδράσεις ανθρώπου υπολογιστή από μη μηχανικούς θα είχε θετικά αποτελέσματα.

**Ποιες ήταν οι θεμελιώδεις εμπνεύσεις και αναλογίες για την δουλειά του;**
Οι ιδέες του Νταγκλας Ενγκελμπαρτ αποσκοπούσαν στην καλύτερη επικοινωνία ανθρώπου υπολογιστή. Πιο συγκεκριμένα, προσπάθησε να φέρει ένα πρότυπο το οποίο αντί να αντικαθιστά τον ανθρώπινο παράγοντα, να τον περικλείει και να συνδέεται άμεσα μαζί του. Ήταν αυτός που αντικατέστησε τους εκτυπωτές και καθιέρωσε τα πληκτρολόγια στο χρήστη.

**Ποια είναι τα βασικά προβλήματα της 3βάθμιας εκπαίδευσης στην πληροφορική;**
Τα βασικά προβλήματα της τριτοβάθμιας εκπαίδευσης στην πληροφορική είναι η προσήλωση του καθενός στο δικό του στόχο. Αυτό σημαίνει πως μία νέα ιδέα, τακτική ή νέο εργαλείο κρίνεται για τη χρησιμότητά και την αποδοτικότητά του ανάλογα με το ποιες ανάγκες έχει να καλύψει ο χρήστης, οι οποίες διαφέρουν ανάλογα με το στόχο. Ο Kay αναφέρει πως είναι προτιμότερο να εξεταστούν ιδέες που δεν έχουν ενσωματωθεί αλλά έχουν απλά εφευρεθεί, ώστε να διαπιστωθεί αν πληρούν τις προϋποθέσεις για νέες ανάγκες και σκοπούς.

**Πως διαφέρει ο αντικειμενοστραφής προγραμματισμός που περιγράφει από αυτόν που διδαχτήκατε στο αντίστοιχο μάθημα;**
Ο Kay περιγράφει στον αντικειμενοστραφή προγραμματισμό το αντικείμενο σαν κύτταρο με το οποίο μπορείς να επικοινωνήσεις μόνο με μηνύματα. Ωστόσο, στο μάθημα του αντικειμενστραφούς προγραμματισμού μάθαμε πως το ίδιο το αντικείμενο αποφασίζει για το αν θα έχει πρόσβαση από τρίτους.


## <a name="P-7">Παραδοτέο 7:</a>

### **Απαντήσεις στο Quiz 7** 

**Ποια πρέπει να είναι τα κριτήρια της αξιολόγησης στην εκπαίδευση και στο λογισμικό αν ο στόχος είναι η καινοτομία;**
Είναι πολύ σημαντικό να αξιολογούμε τα κριτήρια και να δίνουμε προτεραιότητες. Είναι αξιόλογης σημασίας το γεγονός πως χρειάζονται ορθές ιδέες που θα μπορούν να δημιουργήσουν ένα καινοτόμο σχέδιο. Κακόβουλος σύμβουλος είναι οι βιαστικές κινήσεις, καθώς με αυτό τον τρόπο δε θα φθάσει κάποιος στο στόχο με το επιθυμητό αποτέλεσμα. 

**Πως μπορούμε να φτιάξουμε σήμερα το λογισμικό για τους υπολογιστές που θα έχουμε σε δέκα ή περισσότερα χρόνια;**
Όπως μαθαίνουμε και από άλλα παραδείγματα της κανονικής ζωής, η ιστορία μας κάνει να αποφεύγουμε τα λάθη του παρελθόντος. Γι αυτό προτείνεται, πριν την προσπάθεια υλοποίησης, να ανατρέξουμε στο παρελθόν, να αναλύσουμε την αρχική βασική ιδέα και να την προσαρμόσουμε στα σημερινά δεδομένα.

**Ποια είναι η αναλογία του ποδηλάτου με βοηθητικές ρόδες για την περίπτωση του λογισμικού;**
Η αναλογία του ποδηλάτου με βοηθητικές ρόδες για την περίπτωση του λογισμικού είναι ότι δεν υπάρχει τρόπος εκμάθησης. Η μοναδική πιθανότητα να προκύψει κάτι τέτοιο είναι να προταθεί μία λανθασμένη λύση. Με τον ίδιο τρόπο, στο λογισμικό, η πλατφόρμα που μπορεί και δίνει τα βήματα ένα ένα στο χρήστη, είναι η λανθασμένη λύση καθώς απουσιάζει η πραγματική εκμάθηση.

**Για ποιο λόγο είναι δύσκολη η κατασκευή λογισμικού διεπαφής με τον χρήστη;**
Είναι απόλυτα φυσιολογικό η κατασκευή λογισμικού διεπαφής να μοιάζει δύσκολη. Αυτό συμβαίνει διότι ο κάθε χρήστης έχει το δικό του τρόπο σκέψης, τη δική του ροή για το πώς θα κυλήσουν τα πράγματα, τη δική του οπτική γωνία. Από χρήστη σε χρήστη διαφέρει αρκετά καθώς το νέο περιβάλλον που δημιουργείται, προέρχεται αποκλειστικά και μόνο από τη δική του προοπτική. Επομένως, είναι απόλυτα φυσιολογικό να διαφέρει και η κλίμακα δυσκολίας από χρήστη σε χρήστη.

**Πως πρέπει να είναι οργανωμένη μια ομάδα για να αντιμετωπίσει με την βοήθεια της πληροφορικής δύσκολες αποφάσεις και τι σημαίνει αυτό για την οργάνωση μιας ομάδας που βρίσκεται στην διαδικασία της εκπαίδευσης;**
Η λύση που προέκυψε από έρευνα αναφέρει πως ο υπολογιστής έχει τη δυνατότητα να προσφέρει λύση σε υποπροβλήματα. Η ομαδική συζήτηση μπορεί να επιφέρει τη λύση σε ένα πρόβλημα. Επομένως, με μία αντίστοιχη οπτική πρέπει να υφίσταται μία οργανωμένη ομάδα για τη λήψη δύσκολων αποφάσεων στον κλάδο της εκπαίδευσης. Το παράδειγμα του Kay ήταν πως μία μεγάλη εικόνα μπορεί να χωριστεί τμηματικά στις οθόνες. Με τον παραπάνω τρόπο μπορεί να κατανοηθεί καλύτερα το παράδειγμά του. 


## <a name="P-8">Παραδοτέο 8:</a>

### **Απαντήσεις στο Quiz 8** 

**Ποια είναι η τεχνολογική λύση για το πρόβλημα της οικονομικής ανισότητας που δημιουργεί η συγκέντρωση οικονομικού κεφαλαίου σε λίγους;**
Ο Μαρξ τοποθετείται και δηλώνει ότι δεν είναι εφικτό να βασιστεί κάποιος στα συστήματα που είναι αναδυόμενα. Ο Jaron δεν υποστηρίζει τα λεγόμενα του Μαρξ. Φαίνεται πως η λύση είναι η ύπαρξη ενός καθολικού συστήματος microtansaction, το οποίο βοηθά στο σωστό έλεγχο στο ψηφιακό οικοσύστημα. Οδηγούμαστε στο συμπέρασμα ότι δε φτάνει μόνο η σωστή κατασκευή τους και η ρύθμισή τους, αλλά είναι απαραίτητη η παρακολούθηση τους από πληροφοριακά συστήματα. Επομένως, η συνεισφορά όλων μπορεί να καταλήξει στον καπιταλισμό.
Για ποιο λόγο η τεχνολογία της αντιγραφής και επικόλλησης είναι ασύμβατη με τους δικτυωμένους υπολογιστές;
Είναι περιττό να μιλάμε για συνεχόμενη αντιγραφή επικόλληση σε ένα περιβάλλον που περιγράφει ο Jaron, μεγάλο πλήθος υπολογιστών συνδεδεμένων μέσω Ethernet. Εξηγεί πως οι πληροφορίες βρίσκονται εκεί και το μόνο που απαιτείται είναι η σχετική αναφορά.

**Ποιες είναι οι οικονομικές, πολιτισμικές, και πολιτικές επιπτώσεις της τεχνολογικής επιλογής των μονόδρομων υπερσυνδέσμων στα ψηφιακά έγγραφα;**
Η μονόδρομη υπερσύνδεση στα ψηφιακά έγγραφα έχει πρωτίστως μεγάλο οικονομικό κέρδος. Αυτό συμβαίνει διότι απαιτείται η πληρωμή από ταχεία εξάπλωση σε αργή. Σε πολιτικό επίπεδο, αναφέρεται ότι  υφίσταται αδύνατο να θεσπιστεί η δημοκρατία με την απουσία της μεσαίας τάξης. Καταλήγοντας, είναι αναγκαία ο διαμοιρασμός στη δυνατότηα χρήσης των πληροφοριών για να αποφευχθεί η οικονομική κατάταξη.

**Ποιες είναι οι βασικές συνεισφορές του Ted Nelson στην τεχνολογία σύμφωνα με τον Jaron Lanier και πως διαφέρουν από την τεχνολογία που έχουμε τώρα;**
Σύμφωνα με τον Jaron, ο Νelson κατατάσσεται υπέρ της διαφοροποίησης της υποθετικής και της εξουσιοδοτημένης πρόσβασης σε πληροφορίες. Υποστηρίζει την άποψη της πτώσης της μεσαίας τάξης εξαιτίας της τεχνολογίας. Είναι πολλά τα παραδείγματα αντικατάστασης του ανθρώπινου παράγοντα από μηχανές. Σε αυτό βοηθά η τεχνητή νοημοσύνη και αναφέρει πως κάθε νέα μορφή τεχνητής νοημοσύνης υποδηλώνει την ενδυνάμωση του τεχνικού παράγοντα.   




## <a name="P-9">Παραδοτέο 9:</a>

### **Απαντήσεις στο Quiz 9** 

**Με ποιο τρόπο συνεργαστήκατε σε ιδέες δικές σας και άλλων σε αυτό το μάθημα;**
Η συνεργασία ήταν πολύ καλή, γενικότερα τόσο με συμφοιτητές όσο και με τους καθηγητές. Η πλατφόρμα του github δίνει τη δυνατότητα σε αυτούς που κάνουν την εργασία να ανταλλάξουν απόψεις.

**Το καλύτερο μάθημα που παρακολούθησε ο Alan Kay ως φοιτητής του έδωσε γνώσεις πάνω σε συστήματα που υπήρχαν;**
Σύμφωνα με αυτά που έχει πει ο Kay, το καλύτερο μάθημα έχει ως στόχο να αλλάξει τον τρόπο που ήδη ξέρουν οι φοιτητές και έχουν σα δεδομένο για τα υπάρχοντα συστήματα.

**Σε ποια εταιρεία αναφέρεται και γιατί είναι πρόβλημα να έχουμε πολλές γραμμές κώδικα;**
Ο Kay αναφέρεται στη Microsoft και θέτει το ερώτημα με την υπερβολική ποσότητα βιβλίων που θα πρέπει να διαβάσει κάποιος και το συγκρίνει με τις εκατομμύρια γραμμές κώδικα που είναι αδύνατο να αντιληφθεί κάποιος. Αυτό βέβαια είναι αδύνατο και αυτό το κύριο πρόβλημα που υφίσταται.

**Με τι μοιάζει το λογισμικό σήμερα και ποιο είναι ένα καλύτερο παράδειγμα για το μέλλον αναφορικά με την αρχιτεκτονική και τον τρόπο ανάπτυξης του;**
Ο Kay παρουσιάζει το λογισμικό σήμερα σαν ένα παλιό ρολόι. Αυτό συμβαίνει διότι κάθε φορά που προκαλείταο βλάβη, προτιμούμε να αντικαταστήσουμε το μέρος που την προκαλεί, χωρίς να ελέγξουμε τι ήταν αυτό που την προκάλεσε. Ωστόσο, η σωστή οπτική είναι να δημιουργούμε εκ νέου ένα λογισμικό και ίχι να βασιζόμαστε σε μέρη του προηγούμενου.

**Γιατί δεν αρκεί η εξυπνάδα και οι γνώσεις και απαιτείται όραμα, ποιο είναι το πρόβλημα με την δημοφιλή Javascript;**
O Kay αναφέρει ως παράδειγμα τη Javascript και επιμένει στη γνώμη ότι δεν αρκούν η εξυπνάδα και οι γνώσεις. Μπορεί ο καθένας να μάθει να προγραμματίζει, αλλά αν λείπει το όραμα, δεν μπορεί να εξελιχθεί η γνώση.

**Με ποιο τρόπο το μάθημα μας εφαρμόζει στην πράξη τις συμβουλές του Αλαν Κέη αναφορικά με την αξία παλιών ιδεών και εργαλείων;**
Ο Kay υποστηρίζει ότι με τη γέννηση μιας ιδέας, είναι αναγκαίο να ανατρέξουμε στο παρελθόν. Στο μάθημα αυτό συμβαίνει με τη χρήση του terminal.



## <a name="P-10">Παραδοτέο 10:</a>

### **Απαντήσεις στο Quiz 10** 

**Αν ο προγραμματισμός δεν είναι βασική δραστηριότητα της τεχνολογίας λογισμικού, ποια είναι κάποια άλλα παραδείγματα;**
Ο Kay υποστηρίζει ότι η τεχνολογία λογισμικού δε θα έπρεπε να περιορίζεται στον κώδικα. Σε αυτό τον κλάδο είναι απαραίτητη η εξεύρεση τρόπων για την επίτευξη στόχων. Παρατίθεται το παράδειγμα με τη λογική διυλιστηρίου στο οποίοι παρουσιάζεται και η εναλλακτική της διοχέτευσης ενέργειας που κάνει η φωτοσύνθεση.

**Με ποιο τρόπο το μάθημά μας σας εκπαιδεύει να εντοπίζετε νέα προβλήματα αντί να λύνετε προβλήματα που σας δίνονται έτοιμα;**
Το μάθημα ωθεί έναν φοιτητή να αναζητήσει μόνος του τη λύση χωρίς να τον περιορίζει μία συγκεκριμένη καθοδήγηση. Με αυτό τον τρόπο, είναι πιθανότερη η εξέλιξη του, μέσα από την έρευνα και την απόκτηση εμπειρίας. 

**Γιατί ο Αλαν Κέη χρησιμοποιεί ένα σύστημα χωρίς εφαρμογές και αρχεία και κάνει την παρουσίαση του χωρίς Powerpoint, τι θέλει να μας πει για την τεχνολογία λογισμικού με αυτήν την επιλογή του;**
Ο Kay χρησιμοποιεί ένα σύστημα το οποίο δεν αξιοποιεί τις εφαρμογές και τα αρχεία, καθώς  του δίνεται η ευκαιρία να αλληλεπιδρά και να προγραμματίζει στο sketchpad, βασική προϋπόθεση για την τεχνολογία λογισμικού.

**Ποιος είναι καλύτερος τρόπος για να έχουμε μικρά και εκφραστικά προγράμματα;**
Σύμφωνα με τον Kay ο καλύτερος τρόπος για να έχουμε μικρά και εκφραστικά προγράμματα είναι με τη βοήθεια μιας μαθηματικής γλώσσας, που βοηθά στον εντοπισμό σφαλμάτων, ο διαδοχικός προγραμματισμός. Απαιτείται η χρήση μαθηματικών σχέσεων για τη δημιουργία γραφικών.


## <a name="P-11">Παραδοτέο 11:</a>

### **Απαντήσεις στο Quiz 11** 


**Πως διαφέρουν οι προδιαγραφές στο σύστημα που δείχνει από τα σύγχρονα λειτουργικά και εφαρμογές;**
Ο Kay παρουσιάζει ένα σύστημα που χρησιμοποιεί τη λογική των αντικειμένων και χρησιμοποιείται σαν οδηγός για άλλες πλατφόρμες. Παράλληλα με αυτό περιέχει το δικό του λειτουργικό και δείγματα εφαρμογών.

**Γιατί θα πρέπει το λογισμικό να αναπτύσσεται με την διαδοχική συγγραφή εικονικών μηχανών;**
Είναι απαραίτητη η ανάπτυξη λογισμικού με την διαδοχική συγγραφή εικόνων μηχανών, καθώς θα πρέπει να υπάρχει συμβατότητα με τις διάφορες πλατφόρμες. Επιπλέον, είναι αναγκαία και η λογική μετάφραση του κάθε προγράμματος για τη διόρθωση σφαλμάτων.

**Ποια είναι η διαφορά του συστήματος που δείχνει από τα σύγχρονα λειτουργικά και τον παγκόσμιο ιστό;**
Είναι φανερό πως ο Kay  χρησιμοποιεί ένα σύστημα που διαφέρει από τα σύγχρονα λειτουργικά συστήματα, καθώς θεωρεί πως τα δεύτερα περιορίζουν την ελευθερία του χρήστη.

## <a name="P-12">Παραδοτέο 12:</a>

### **Απαντήσεις στο Quiz 12**

**Πως έφτασε στην δημιουργία της πρώτης έκδοσης του Unix και πως διαφέρει αυτή η διαδικασία δημιουργίας λογισμικού π.χ., χρόνος, κίνητρα, αρχιτεκτονική, οργάνωση, δομικά στοιχεία, από αντίστοιχες σημερινές;**
Η έναρξη της πορείας ξεκίνησε από το λειτουργικό Multics. Ο Thompson ανέπτυξε ένα παιχνίδι με λογισμικό που απουσίαζαν τα Bell laboratories, καταλήγοντας στη συμβολική γλώσσα, λόγω χαμηλής εκτέλεσης. Έτσι κατάλαβε ότι ήταν πολύ κοντά στο UNIX.  Σίγουρα διαφέρει από το σήμερα όσον αφορά το χρόνο ανάπτυξης και τη λογική  της συγγραφής σε συμβολική γλώσσα αντί για γλώσσα προγραμματισμού.

**Ποιο ήταν το κοινωνικό και οργανωσιακό πλαίσιο μέσα στο οποίο ωρίμασε η αρχική έκδοση του λειτουργικού και ποια ήταν η βασική εφαρμογή του;**
Μία ομάδα τεσσάρων χρηστών αρχικά δοκίμασε το UNIX σε σύστημα  PDP-7 και όχι μεγαλύτερο. Με την προϋπόθεση προσθήκης δυνατότητας επεξεργασίας κειμένου τους δόθηκε τελικά η ευκαιρία για το εγχείρημα.

**Πως διαφέρει το μοντέλο της διασύνδεσης εντολών στην γραμμή εντολών από το αντικειμενοστραφές μοντέλο που έχει περιγράψει ο Αλαν Κέη σε προηγούμενα βίντεο και πως διαφέρουν αυτά σε σχέση ένα σύγχρονο γραφικό περιβάλλον όπως τα Windows;**
Ο αντικειμενοστραφής προγραμματισμός που περιγράφει ο Kay περιλαμβάνει τα αντικείμενα σαν βιολογικά κύτταρα, με δυνατότητα επικοινωνίας μόνο με μηνύματα. Ωστόσο, στον αντικειμενοστραφή προγραμματισμό τα δεδομένα είναι μέρος του αντικειμένου και μόνο αυτό μπορεί να αποφασίσει για την προσβασιμότητα τους. Τα αντικείμενα μπορούν και επικοινωνούν μεταξύ τους . Ο Kay δεν κάνει χρήση συστήματος με αρχεία.

**Ποιες ήταν βασικές ενέργειες για την μετάβαση από μια γλώσσα προγραμματισμού σε μια διαφορετική και από μια έκδοση του λειτουργικού συστήματος στην επόμενη συμβατή έκδοση;**
Ο McLlroy προσάρμοσε την TMG μέσω μεταγλωττιστή στον PDP-7. Ο Thompson τη μετέτρεψε σε 4Κ και την ονόμασε B, ενώ πρόσθεσε επιπλέον χαρακτηριστικά, οδηγήθηκε στη Virtual Β. Έπειτα, έγινε συγγραφή σε ανώτερο επίπεδο με αποτέλεσμα να δημιουργηθεί η C. Με αυτό τον τρόπο οδηγηθήκαμε στη διάδοση μεταφοράς λογισμικού.

### **Τελική αναφορά**

Η χρήση του github βοήθησε στην τμηματική παράδοση της εργασίας. Σε σύγκριση με την πρώτη ενότητα, σίγουρα υπάρχει βελτίωση τόσο στις γνώσεις όσο και στον τρόπο χειρισμού του github. Μέσω της παρακολούθησης του μαθήματος και ενασχόλησης κατάφερα να καταλάβω καλύτερα την έννοια του μαθήματος, γιατί θα το διδασκόμαστε και πως μέσα από αυτό θα μάθουμε να διαχειριζόμαστε άλλες καταστάσεις προγραμματιστικού χαρακτήρα. Γενικότερα, υπήρχε ένας βαθμός δυσκολίας, καθώς δεν ήταν μία εύκολη εργασία. Κάποιες από αυτές επιλύθηκαν. Πολύ σημαντικό ρόλο έπαιξε η τμηματική παράδοση και οι αναλυτικές εκφωνήσεις για το κάθε παραδοτέο, σε αντίθεση με μία και μοναδική εκφώνηση για ολόκληρη την εργασία. Σίγουρα, υπήρχαν και κάποιες καθυστερήσεις. Αυτό συνέβη διότι για την ολοκλήρωση του παραδοτέο απαιτούνταν χρόνος για διάβασμα και λόγω της εργασίας μου και των ωραρίων, ήταν λίγο πιο δύσκολο. Παρόλα αυτά, είμαι αρκετά ικανοποιημένη και κερδισμένη από τη συμμετοχή μου στο μάθημα Τεχνολογία Λογισμικού. 


